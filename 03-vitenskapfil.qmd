---
bibliography: references.bib
format: pdf
---

# Vitenskapsfilosofi

Ifølge David Hume (1711 -- 1776) er det umulig å gi en rasjonell begrunnelse for bruken av induksjon. Dette skyldes at induktive slutninger ikke kan rettferdiggjøres på en logisk måte. Hume hadde flere argumenter for å begrunne hvorfor det var umulig å forsvare bruken av induksjon.

Induksjon har et begrenset empirisk grunnlag. Hume påpekte at våre induktive slutninger er basert på våre tidligere erfaringer og observasjoner. For eksempel, når vi sier at solen vil stige opp i morgen fordi den alltid har gjort det tidligere, bygger vi på vår tidligere erfaring. Hume argumenterte også for at det ikke er noen nødvendig forbindelse mellom tidligere hendelser og fremtidige hendelser. Å observere at solen har steget opp hver dag i fortiden gir oss ingen logisk begrunnelse for å si at den alltid vil stige opp i fremtiden. Det er ingen logisk nødvendig sammenheng mellom det som har skjedd tidligere og det som vil skje i fremtiden. Hume pekte på at vår tro på induksjon er basert på antagelsen om at naturen er jevn og stabil. Vi forventer at de samme årsakene alltid vil produsere de samme effektene. Imidlertid kan vi ikke logisk bevise at denne antakelsen er sann, da det krever observasjon av alle fremtidige hendelser, noe som er umulig. Å vise at antakelsen mest sannsynlig er riktig blir også en utfordring, da det forutsetter at induksjon i seg selv er troverdig. Hume mente også at man aldri kunne bevise kausalitet, selv om man kunne observere at noe skjedde etter hverandre. Hvis man for eksempel slår en biljard kule på en annen vil kule nummer to starte å trille, selv om dette er noe vi observerer, kan man aldri bevise denne årsakssammenhengen.

Så, er det mulig å unngå Humes konklusjon? Mange filosofer har diskutert dette spørsmålet opp gjennom årene. Selv om Humes problem med induksjon er en utfordring, har det ikke ført til en fullstendig avvisning av induktiv tankegang. Filosofer og logikere har utforsket ulike tilnærminger for å håndtere det. Noen filosofer har argumentert for at induktivt resonnement er nødvendig i praksis, selv om det ikke kan rettferdiggjøres strengt logisk. Hume hevdet at induktive resonnement er en del av vår naturlige måte å tenke på, og det er avgjørende for vitenskapen og dagliglivet.

Andre har forsøkt å finne måter å modifisere eller begrense bruken av induktiv tankegang. For eksempel har Bayesiansk statistikk og sannsynlighetsteori tilbudt en mulighet der sannsynlighet kan brukes til å håndtere induksjon ved å tildele sannsynligheter til hendelser basert på tidligere kunnskap og oppdatere dem når ny informasjon blir tilgjengelig [@godfrey-smith2003]. Dette kan for eksempel være hvis man skal regne på sannsynligheten for at en krone lander på «mynt» eller «kron» vil man starte med en «prior» som er 0,5, da vår intuisjon vil være at det er lik sannsynlighet for at den lander på begge sidene, man vil deretter kaste den i luften x-antall ganger for å samle data. Denne dataen vil man legge inn i analysen for å få mer riktig svar. Dette gir en måte å håndtere induksjon på en mer formell måte. Det er dermed viktig å anerkjenne at selv denne fremgangsmåten har utfordringer knyttet til induksjon, da sannsynlighet også beregner seg på at verden og naturen er stabil.

Falsifikasjonisme er en vitenskapelig filosofi utviklet av den østerrikske filosofen Karl Popper (1902 -- 1994). Sentralt i denne tilnærmingen er ideen om at vitenskapelige teorier bør være formulert på en måte som gjør de falsifiserbare. Det vil si at det skal være mulig å teste dem og vise at de er feil. Popper mente at sannhet og verifisering ikke er oppnåelige mål innen vitenskapen, da vi aldri kan samle nok bevis for å bekrefte en teori universelt. I stedet bør vitenskapen fokusere på å utfordre og potensielt avvise teorier gjennom empirisk testing [@godfrey-smith2003].

Et problem med falsifikasjonisme er at det kan føre til en rask forkastelse av teorier. Dette skyldes at teorier ofte blir formulert på en måte som gjør det enkelt å finne unntakstilfeller eller motsigende bevis. En teori som er altfor spesifikk eller begrensende kan bli falsifisert på grunnlag av en enkelt avvikende observasjon.

For eksempel, la oss si at vi bruker det kjente ravneparadokset til Carl G. Hempel (1905 --1997) "Alle ravner er svarte." Ifølge falsifikasjonisme kan denne teorien bli falsifisert hvis én hvit ravn blir observert. Dette kan virke som et strengt vitenskapelig krav, men det kan være problematisk fordi teorien er veldig spesifikt formulert. Faktisk har det blitt observert hvite ravner, selv om de er sjeldne. Dette betyr imidlertid ikke at hele teorien om at "alle ravner er svarte" er verdiløs, fordi den kan være gyldig innenfor visse geografiske områder eller under visse forhold [@hempel1948]. Et annet eksempel er at mennesker er født med to bein -- det vil alltid være noen unntak, men det betyr ikke at teorien er bortkastet.

Selv om problemet med for rask forkastelse av teorier er en utfordring for falsifikasjonisme, er det viktig å merke seg at teorien også har mange sterke aspekter. Popper ønsket å fremheve behovet for å sette teorier på prøve og utfordre dem, og han bidro til å fremme den vitenskapelige metoden. Likevel er det mulig å adressere problemet med for rask forkastelse ved å formulere teorier mer omhyggelig og inkludere flere forbehold. En måte å løse problemet på er å formulere teorier som er mer generelle og fleksible, slik at de kan romme unntak og avvikende tilfeller uten å bli umiddelbart falsifisert. Istedenfor å hevde at "alle ravner er svarte," kan vi si noe som: "De fleste ravner er svarte." Det er verdt å nevne at dette kan gjøre teorien ufalsifiserbar fordi den blir for vag, og trolig noe Popper ville vært skeptisk til. På den andre siden gjør det teorien mer robust og gir den mulighet til å håndtere variasjoner i naturen. Dette er en fremgangsmåte som er vanlig innenfor fysiologisk testing, da det kan være veldig varierte utgangspunkt og fysiologi blant forsøkspersoner.

En annen tilnærming er å inkludere en mer spesifikk teori av omstendigheter der teorien forventes å gjelde. For eksempel kan "Alle ravner i Norge er svarte" være en mer nøyaktig formulering og øke sannsynligheten for at den ikke vil bli falsifisert. Så selv om problemet med for rask forkastelse er en utfordring for falsifikasjonisme, er det mulig å løse det ved å være mer direkte og presis med formuleringen av teorier og ved å inkludere tilstrekkelige spesifiseringer.

Vi kan oppsummere med at det er umulig å gi en logisk begrunnelse for bruken av induksjon og gyldigheten av å anta at det som har skjedd i fortiden, vil fortsette å skje i fremtiden. ifølge Hume, da det mangler nødvendig forbindelse mellom tidligere og fremtidige hendelser. Dette problemet har utfordret filosofer i århundrer, men det har ikke ført til en fullstendig avvisning av induktiv tenkning. Falsifikasjonisme, utviklet av Karl Popper, fokuserer på behovet for testbare vitenskapelige teorier, men kan føre til rask forkastelse av teorier hvis de er for spesifikke. Å formulere mer generelle teorier eller inkludere spesifikke omstendigheter der de gjelder, kan bidra til å løse dette problemet. Samlet sett gir disse filosofiske perspektivene innsikt i utfordringene knyttet til induktivt resonnement og vitenskapelig metode.
